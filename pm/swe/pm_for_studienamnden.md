# PM för Studienämnden

## 1 Formalia

### 1.1 Syfte

Denna PM reglerar sektionens studienämnd vilken ansvarar för samordning av studiebevakning och utbildningspåverkan samt representerar sektionen i studiefrågor.

### 1.2 Historik

Upprättat: 2008-02-05  
Senast ändrat: 2020-05-20

## 2 Organisation

### 2.1 Sammansättning

Studienämndens styrelse består av:  

- Styrelseledamoten med ansvar för utbildningsinflytande.  
- Workshopansvarig.  
- En programansvarig student (PAS) för vardera av EECS-skolans program som ges på campus KTH Kista på grundutbildningsnivå.  
- En programansvarig student (PAS) som bevakar samtliga masterprogram vid EECS-skolan som ges på campus KTH Kista.

Finner styrelsen det lämpligt kan nämnden ta in ytterligare medlemmar.  
Enskild sektionsmedlem får endast inneha en styrelsepost åt gången.  

### 2.2 Tillsättning

Samtliga av studienämndens styrelserepresentanter väljs av sektionsmötet.

## 3 Individuellt ansvar

### 3.1 Styrelseledamot med ansvar för utbildningsinflytande

Sammankallande och ordförande för studienämnden är styrelseledamoten med ansvar för utbildningsinflytande.  
Styrelseledamoten ansvarar för att möten med hela nämnden hålls inför varje styrelsemöte.  

Dennes ansvar och plikter regleras närmare i ”PM för Sektionens styrelse”.

### 3.2 Workshopansvarig

Ansvarar för att anordna workshops för sektionens medlemmar.  
Under workshopen kan studenter i de lägre årskurserna få hjälp med studier av de handledare som är närvarande vid det aktuella tillfället.

I dess uppgifter ingår:  

- Att anordna workshops för sektionens medlemmar.  
- Att informera sektionens medlemmar om verksamheten.  
- Att hitta lämpliga handledare.  
- Att utvärdera verksamheten.  
- Att aktivt och kontinuerligt arbeta med att förbättra verksamheten.

### 3.3 PAS

En programansvarig student är ansvarig för studenternas utbildningsinflytande på programmet.

I dess uppgifter ingår:  

- Att genomföra och ta del av kurs- och programutvärderingar, samt se över resultaten av dessa.  
- Att anordna årskursmöten för studenterna på programmet.  
- Att arbeta för att förbättra det som kan och bör förbättras på programmet.  
- Att vara tillgänglig för synpunkter kring studiefrågor.

### 3.4 Ansvarig för masterprogram

En programansvarig student är ansvarig för studenternas utbildningsinflytande på masterprogrammen i EECS-skolan som ges på campus KTH Kista.

I dess uppgifter ingår:  

- Att jobba för att kursnämnder tillsätts i masterkurser.  
- Att genomföra och ta del av kurs- och programutvärderingar, samt se över resultaten av dessa.  
- Att arbeta för att förbättra det som kan och bör förbättras på programmet.  
- Att vara tillgänglig för synpunkter kring studiefrågor.  
- Att kommunicera på engelska då studenter som ej talar svenska är involverade.
