# PM för PIFF och PUFF

## 1 Formalia

### 1.1 Syfte

Syftet med denna PM är att reglera nämnden *PIFF och PUFF*

### 1.2 Historik

Upprättat: 2020-09-28  
Senast ändrat: 2020-09-28

### 1.3 Ändrande av PM

För ändrande av denna PM krävs ett beslut taget med kvalificerad majoritet på två på varandra följande SM.

## 2 Organisation

### 2.1 Fraktioner

Nämnden utgörs av tre fraktioner, som benämns *P*, *I*, och *F*.

### 2.2 Medlemmar

Varje nämndmedlem hör till en eller flera fraktioner.

### 2.3 Fraktionsmedlemmar

En medlem i en fraktion är att betrakta som medlem i fraktionen för all framtid.

En nämndmedlem kan vara medlem i flera fraktioner, men aldrig aktiv medlem i mer än en fraktion samtidigt.

### 2.4 Fraktionsledare

Varje fraktion har en ledare, som tituleras "*Förste-*" eller "*First-*" följt av fraktionens bokstav, t.ex. "*Förste-P*".

### 2.5 Aktiv Medlem i Fraktion

Varje fraktion har sina egna aktiva medlemmar, som benämns med fraktionens bokstav följd av suffixet "*-are*" eller "*-er*", t.ex. "*P-are*".

En fraktions ledare är att betrakta som en aktiv medlem i fraktionen.

### 2.6 Tidigare Aktiv Medlem i Fraktion

Alla tidigare aktiva medlemmar i de respektive fraktionerna är att betrakta som medlemmar även efter att de inte längre är att betrakta som aktiva medlemmar.

Tidigare aktiva medlemmar tituleras "*Gammel-*" följt av fraktionens bokstav, t.ex. "*Gammel-P*".

## 3 Val

### 3.1 Val av Fraktionsledare

Varje fraktions ledare skall nominera en efterträdare.  
Nomineringen skall baseras på en uttagning där alla sektionsmedlemmar har möjlighet att söka.

Alla fraktionens medlemmar har rätt att delta på uttagningen, och att lämna sin åsikt rörande kandidaternas respektive lämplighet.

Om en fraktion saknar en ledare, eller om ledaren önskar väljas om, faller ansvaret att genomföra uttagningsprocessen på fraktionens övriga aktiva medlemmar.

Den nominerade personen godkännes av sektionsmötet.

### 3.2 Utnämnande av Aktiva Medlemmar

Varje nyvald fraktionsledare skall välja aktiva medlemmar för sitt verksamhetsår.  
Valet skall baseras på en uttagning där alla sektionsmedlemmar har möjlighet att söka.

Alla fraktionens medlemmar har rätt att delta på uttagningen, och att lämna sin åsikt rörande kandidaternas respektive lämplighet.

## 4 Möten

### 4.1 Möte

Nämnden skall minst en gång per år hålla möte, benämnt "*PIFF Uppmärksammar Formalia och Förbereder*", förkortat "*PUFF*"

### 4.2 Protokoll

Mötesprotokoll skall föras under PUFF.

Protokollet behöver inte publiceras öppet, men skall göras tillgängligt för alla nämndens medlemmar inom en månad från mötesdagen.

## 5 Ansvar

Nämnden skall arbeta för att hjälpa sektionens medlemmar på olika sätt.

Fraktionerna tillåts att självständigt planera utförandet av denna uppgift.

### 5.1 Informationsspridning

Om nämnden eller någon av dess fraktioner frångår bestämmelserna i denna PM eller några formellt upprättade planer skall nämndens medlemmar snarast informera sektionens styrelse.
