# PM för Mottagningsnämnden

## 1 Formalia

### 1.1 Syfte

Denna PM är avsedd att reglera Mottagningsnämnden.

### 1.2 Historik

Upprättat: 2008-12-11  
Senast ändrat: 2022-09-27

### 1.3 Ändrande av PM

För ändrande av detta PM krävs ett beslut taget med kvalificerad majoritet på ett SM.

## 2 Organisation

Mottagningsnämnden består som minst av:

- Ordförande och huvudansvarig (INGEN)
- Vice ordförande (NÅGON)
- Mastermottagningens ansvarige (MÅNGA)
- Ledamot med ansvar för Budget
- Två ledamöter i Mottagningsnämndens styrelse.

Dessa väljs av SM.

Mottagningens ledning, reglerat av Mottagningens reglemente, bygger själva upp strukturen inom nämnden.  
Utöver detta står det Mottagningsnämnden fritt att internt definiera och tilldela ytterligare ansvarsposter för att hantera frågor såsom exempelvis evenemangsansvar och marknadsföring.

Mottagningsnämnden ska aktivt verka för att inkludera övriga nämnder i sina aktiviteter.

Mottagningsansvarig åläggs att rapportera till ledamot med ansvar för studiesocial verksamhet i samband med sektionens styrelsemöten under hela verksamhetsåret.

Val av Ordförande, vice Ordförande och Mastermottagningens ansvarige skall ske på första ordinarie Sektionsmöte efter Mottagningens avslutande.

### 2.1 Ordförande och huvudansvarig (INGEN)
Benämnd INitiationsGENeral (INGEN), som har det yttersta ansvaret och ordet avseende Mottagningen som helhet.

### 2.2 vice Ordförande (NÅGON)
Ska i INGENs frånvaro utöva dennes befogenheter, och fullgöra dennes plikter.
Utöver detta innehar vice ordförande det ansvar som fördelas mellan denne och ordförande efter gemensam överenskommelse.
Benämnd Neurotisk Åskådare till Generalens Ounvikliga Nederlag (NÅGON).

### 2.3 Mastermottagningens ansvarige (MÅNGA)
Har yttersta ansvaret för- och ordet avseende mastermottagningen tillsammans med INGEN.
Benämnd Mastermottagningens Ångestfulla och Neurotiska Generellt Ansvarige (MÅNGA).  

### 2.4 Ledamot med ansvar för Budget
Är ekonomisk samordnare och fungerar som kontaktperson med sektionens kassör.
Dennes uppgift är att disponera Mottagningens budget.  

### 2.5 Ledamöter
Deras ansvarsområden bestäms av mottagningsnämnden i början av verksamhetsåret.

## 3 Ekonomi

Nämnden har inte egen ekonomi

## 4 Verksamhet

Mottagningsnämndens syfte är att ge nyantagna studenter till samtliga program vid KTH i Kista bästa möjliga start på sin studietid.

Mottagningsnämnden skall utarbeta, planera och genomföra Mottagningen.

Det är nämndens ansvar att tillse att Mottagningen i sitt utförande inte strider mot gällande regler uppsatta av THS, KTH eller sektionen.

För utförligare information se Reglemente för Mottagningsnämnden.

Verksamhetsåret för Mottagningsnämnden börjar då hela mottagningsstyrelsen för nästkommande år valts av SM eller sektionens verksamhetsår börjar, vilket som än sker först.

### 4.1 Mastermottagningen

Mottagningsnämnden skall utarbeta, planera och genomföra evenemang för nyantagna masterstudenter vid KTH i Kista.

## 5 Logotyp

![Mottagningenen Logotyp](./img/logo-mottagningen-1500px.png)
